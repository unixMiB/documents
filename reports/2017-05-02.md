# Report per la riunione del 2 Maggio 2017

## Statuto

Vista la necessità di creare una associazione a livello di UniMiB sarà necessario formulare uno statuto. Prenderemo spunto nella forma e in parte nei contenuti dallo statuto di ListeDiSinistra. La scelta è stata fatta semplicemente perchè lo statuto di LdS rispetta i vari requisiti formali richiesti dalla Bicocca. Davide Riva si occuperò di recuperare lo statuto.

## Helpdesk unixMiB

Si è deciso di fornire un supporto tecnico faccia a faccia. Chiunque abbia problematiche con qualsiasi tipo di software libero, o semplicemente è interessato a dare una mano è invitato a presentarsi un'ora prima di ogni riunione.

## Talk, Presentazioni, Progetti

C'è grande interesse da parte dei membri di unixMiB di organizzare talk, presentazioni, workshop riguardo svariati argomenti del mondo Open. 

E' possibile [scrivere qui](https://public.etherpad-mozilla.org/p/zmGOq96ch3) gli eventuali talk che si sarebbe interessati a tenere o gli eventuali argomenti che si volesse venissero trattati. 

Ovviamente l'inserimento di un talk nella lista non è vincolante. 

## Linux User Group Italia

Stiamo ancora attendendo la risposta da parte di [Italian Linux Society](https://www.ils.org/) per quanto riguarda la creazione di un LUG riconosciuto a livello italiano. Nei prossimi giorni Federico si occuperà di contattare chi di dovere per mandare avanti la procedura.

## Mozilla Campus Club

E' stato compilato il report mensile per Mozilla e nei prossimi giorni si provvederà a mandare avanti le procedure burocratiche per diventare Mozilla Campus Club.

## Spazio per condividere report e documenti

Da questo momento si cercherà di condividere i report delle riunioni e tutti i documenti di vario genere su una [repository GitHub](https://github.com/unixMiB/documents) con lo scopo di centralizzare le informazioni.

## Utilizzo del gruppo Telegram

Si è deciso di utilizzare il [gruppo Telegram](https://t.me/unixmib) come punto di ritrovo per i vari utenti aderenti all'iniziativa. 

Ognuno potrà proporre e discutere liberamente di argomenti inerenti alle tematiche del gruppo (ed evenutalmente di altre tematiche). 

**Tutte** le decisioni, riunioni, report e qualsiasi cosa degna di nota verrà comunicata sul canale apposito [@unixmibinfo](https://t.me/unixmibinfo).

Le discussioni di una certa importanza (a livello organizzativo e decisionale) devono essere svolte durante le riunioni faccia a faccia.

> Nota personale dell'autore (@crisbal): confido nell'utilizzo ragionato e quanto più sensato del gruppo Telegram. L'offtopic va, secondo me, evitato il più possibile, il confronto deve essere rispettoso e pacifico.


## In breve

**Sito**

Nei prossimi giorni verranno fatte nuove foto per il sito, il sito verrà poi messo online. 

**Aula di ritrovo**

Riccardo si occuperà di sentire i responsabili dell'aula rappresentanti in U2 per individurare uno spazio comune per i membri di unixMiB. 

**Frequenza riunioni**

Si è deciso di fare, se non ci sono altri limiti, una riunione al mese. Nelle prossime settimane verrà pubblicato un doodle per la prossima riunione.

**Collaborazione BiSLab**

Ila parlerà con il Prof Ferretti riguardo una possibile collaborazione tra unixMiB e BiSLab (laboratorio del dipartimento di Informatica incentrato sulla sicurezza)

**Akademy 2018**

Davide Riva contatterà la Prof Micucci per quanto riguarda l'organizzazione di Akademy 2018 in Bicocca. 

**Evento Accessibilità**

Davide Riva ha presentato l'idea di voler organizzare un talk / evento riguardante l'accessibilità: seguiranno maggiori dettagli in futuro. 

**Linux Day 2017**

Federico e Riccardo si informeranno riguardo l'organizzazione di un Linux Day in Bicocca (con la collaborazione di altri gruppi open della zona).